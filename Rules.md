SÄÄNNÖT - VEIKKAUSLIIGASKABA 2018


KILPAILUN TARKOITUS

Veikkaa sarjataulukko niin kuin uskot sen kauden päättyessä olevan.

Valitse lisäksi mielestäsi viisi veikkausliigan parasta maalitykkiä, älä unohda laittaa seuraa. Pelaajien järjestyksellä ei ole väliä.


PELIAIKA

Veikkausaika päättyy la 7.4.2018 klo 15:00, jonka jälkeen tulleita veikkauksia ei hyväksytä. Jos  haluat muuttaa veikkaustasi, editoi aiempaa viestiäsi äläkä spämmää uutta viestiä. Luonnollisesti peliajan päättymisen jälkeen tulleita tai editoituja veikkauksia ei hyväksytä. 


OSALLISTUMISOIKEUS

Osallistumisoikeus on jokaisella foorumistilla poislukien selkeästi tätä kilpailua tai muuta spämmäystä varten luodut sivunikit.
Järjestäjä tarkistaa nikkien taustan ainoastaan, jos joku tuo tässä ketjussa esiin huolensa veikkausrivin jättäneestä mahdollisesta sivu- tai spämminikistä. Järjestäjän velvollisuus on myös hylätä veikkaukset, joita ei pysty yksiselitteisesti tulkitsemaan, ja järjestäjällä on oikeus hylätä veikkaus myös muista erittäin raskauttavista syistä. Järjestäjä pyrkii ilmoittamaan kilpailuun hyväksytyt rivit viimeistään viikko veikkausajan päättymisen jälkeen. Järjestäjän päätös on lopullinen eikä siitä ole valitusmahdollisuutta.


PISTELASKU

Laatimastasi sarjataulukosta saat pisteitä seuraavasti: Jokainen täysin oikein veikattu sijoitus tuottaa 12 pistettä. Jos veikkaat seuran sijoituksen pieleen sinulta vähennetään yksi piste aina siirryttäessä kohti oikeaa sijoitusta. Esim. jos veikkaat HJK:n sijalle 1 oikean sijan ollessa 3 saat 10 pistettä. Näin menetellään kaikkien joukkueiden kohdalla ja sitten lasketaan pisteet yhteen. (Huom! Seuramäärän muuttuessa muuttuu myös maksimipistemäärä.)

Lisäksi saat bonuspisteitä sekä kärkijoukkueiden että häntäpään joukkueiden oikein veikkaamisesta seuraavasti: sijat 1-3: Mestari oikein 7 pistettä, kakkonen oikein 6 pistettä, kolmonen oikein 5 pistettä. Seura veikattu oikein kolmen parhaan sakkiin mutta väärälle sijalle 4 pistettä. Sijat 10-12: sija 12 oikein 7 pistettä, sija 11 oikein 6 pistettä, sija 10 oikein 5 pistettä, seura veikattu oikein kolmen huonoimman joukkoon mutta väärälle sijalle 4 pistettä. (Huom! Jos seuramäärä muuttuu, muuttuu myös tämä kohta niin, että pisteitä annetaan yhä kolmesta viimeisestä joukkueesta.)

Maalintekijät: Jokainen valitsemasi maalitykin Veikkausliigassa tekemä maali = 0,5 pistettä.
(karsinta- ja mahdollisia uusintaotteluita ei lasketa.)

Tasapisteissä voittaa aina se joka on jättänyt veikkauksensa aikaisemmin.


TULOKSET

Kilpailun tulokset julkistetaan mahdollisimman pian sarjan päättymisen jälkeen. 

Kilpailussa julkaistaan myös väliaikatuloksia epäsäännöllisen säännöllisin väliajoin kauden aikana.


VALITUKSET

Valitusaikaa tuloksista on kaksi viikkoa tulosten julkistamisen jälkeen ja valitukset pyritään käsittelemään välittömästi.